Jaꞌ ebꞌ scꞌaal naj David jix ali bꞌey Hebrón, ey wajwan ebꞌ, jaꞌ naj bꞌabꞌel jaꞌton: Amnón, yuneꞌ ix Ahinóam a conobꞌ Jezreel. Jal jun yet scaabꞌ, jaꞌton Daniel, yuneꞌ ix Abigail a conobꞌ Carmel.
Jaꞌ jun yet yox, jaꞌton Absalón, yuneꞌ ix Maacá, jaꞌton ix scutzꞌin naj Talmai, sreyal Guesur. Jaꞌ jun yet scan, jaꞌton Adonías yuneꞌ ix Haguit.
Jaꞌ jun yet sjoꞌ, jaꞌton Sefatías yuneꞌ ix Abital. Jaꞌ jun yet swaj, jaꞌton Itream yuneꞌ ix Eglá, jaꞌton junxa yistil naj David tuꞌ.
Jaꞌ bꞌey Hebrón jix oc naj David yin reyal yin jujebꞌ abꞌil, yetoj wajebꞌ xa xꞌaaw. Jaꞌ tituꞌ jix ali ebꞌ wajwan scꞌaal naj tiꞌ. Jix lawi yakꞌon reyal tituꞌ, jix yakꞌon pax junxa 33 abꞌil yin reyal bꞌey Jerusalén.
Jaxca ton tiꞌ yoc sbꞌi ebꞌ scꞌaal jix ali bꞌey Jerusalén tuꞌ: Simá, Sobab, Natán cꞌal Salomón. Jaꞌ ebꞌ canwan tiꞌ, yuneꞌ ix Betsabé ebꞌ, scutzꞌin naj Amiel.
Eyto bꞌalonwanxa scꞌaal naj David tuꞌ: Jaꞌton Ibhar, Elisamá, Elifélet,
Nógah, Néfeg, Jafía,
Elisamá, Eliadá, cꞌal Elifélet.
Jaꞌ masanil ebꞌ tiꞌ, scꞌaal cꞌal naj rey David ebꞌ. Jaꞌ ix Tamar yanabꞌ cꞌal pax ebꞌ. Eyto wanxa ebꞌ scꞌaal naj jix ali yetoj wanxa ebꞌ ix scaabꞌ yistil naj, cꞌam chi bꞌina sbꞌi ebꞌ xol ebꞌ tiꞌ.
Jaꞌ ebꞌ yicꞌaal Salomón yin xolilal, jaꞌton ebꞌ tiꞌ: Roboam, Abías, Asá, Josafat, Joram, Ocozías, Joás, Amasías, Azarías, Jotam, Ahaz, Ezequías, Manasés, Amón, Josías.
Jaꞌ jun sbꞌabꞌel scꞌaal Josías, jaꞌton Johanán, naj yet scaabꞌ, Joaquim, naj yet yox, Sedequías, jaꞌ naj yet scan, jaꞌton Salum.
Jaꞌ ebꞌ scꞌaal naj Joaquim, jaꞌton: Jeconías yetoj cꞌal Sedequías.
Jaꞌ naj Jeconías jix iꞌletoj jaxca presowomal, jaꞌ jun sbꞌabꞌel cꞌaal jaꞌton Sélahtiel,
catuꞌ chi tit Malquiram, Pedaías, Senazar, Jecamias, Hosamá cꞌal Medabías.
Jaꞌ ebꞌ scꞌaal Pedaías tuꞌ, jaꞌton Zorobabel cꞌal Simí. Jaꞌ ebꞌ scꞌaal Zorobabel: Jaꞌton Mesulam, cꞌal Hananías yetoj cꞌal pax jun yanabꞌ ebꞌ chi yij Selomit.
Ey cꞌal pax jowanxa scꞌaal: Jaꞌton Hasubá, Óhel, Berequías, Hasadías cꞌal Jusab-hésed.
Jaꞌ ebꞌ yicꞌaal Hananías tuꞌ: Jaꞌton Pelatías cꞌal Isaías. Jaꞌ ebꞌ scꞌaal Refaías: Jaꞌton Arnán, Abdías cꞌal Secanías.
Jaꞌ ebꞌ yicꞌaal Secanías tuꞌ, jaꞌton Semaías scꞌaal. Jaꞌ ebꞌ scꞌaal Semaías: Jaꞌton Hatús, Igal, Baríah, Nearías cꞌal Safat, wajwan ebꞌ yin masanil.
Jaꞌ ebꞌ scꞌaal Nearías ey oxwan ebꞌ: Jaꞌton Elioenai, Ezequías cꞌal Azricam.
Jaꞌ ebꞌ scꞌaal Elioenai ey jujwan ebꞌ: Jaꞌton Hodavías, Eliasib, Pelaías, Acub, Johanán, Dalaías cꞌal Ananí.