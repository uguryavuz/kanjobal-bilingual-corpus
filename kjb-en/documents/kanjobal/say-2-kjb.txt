NAJ TXITX YETOJ NAJ ME'
Ha' q'o qikan txitx cy hun smc' q'o cy hun naj icham me'. Max too naj paxhal xol yaxk'ultaj yetoj hun sme'tu'. Ha' yib'an hun sme' najtu' max oki, ha' ey ok xhecoj naj. Max too naj xin, max apni naj b'cy hun naj txonom ixim. B'ey naj txonom ixim xin max apni q'o qikan txitx yetoj hun sme'tu', ha'tu' max wey naj.
Max sajb'i xin, max too pax naj xin, x'apni naj xin b'ey hun miman naa ch'cen.
Ha"tu' max sq'an wey sb'aa naj tet hun naj icham b'alam.
Max aatoj naj yul kaan max wey aa naj xin.
Yet hantaj aab'al xin max cl sweyan naj sme' najtu', max yalon naj sme' naj xin:
-- Cha wikan, chi yab' hintxulan -- xhi naj me'tu'.
¿Tzet chi yun intxulan?
Ila wan winaj ey ok yul hun naa. Ta chin eytojan chin xhi' eyloj cb an.
-- Aa -- xhi naj txitx, k'am chaxh xiw xin -- xhi q'o qikan txitx, tol chach aa pakanoj katu' chach txuli yuuxanoj k'ey aa hatxultu' xol haxil.
¿Yelton chawala?
Chi koxhi' eytoj eb'.
Txulan.
-- Ye xin -- xhi naj icham me'.
Max aa pakan naj max txuli naj.
Ha' yet max xcw xuli naj haxka sti' hun yul kaantu' eltej naj. Maa swa'ne ey sb'aa naj xin yul sweyub' chi yute yalon xin. Max tit k'cy sanna najme'tu', max cyol naj xol cb' naj icham b'alam.
Max xiw aa cb' naj icham b'alam.
Max too cb' naj, max el aa eb' naj b'alam: -- Max tit satkan qiban -- xhi naj icham b'alam.
Haxka ha' naj me' xin, ha' naj x'awi yeyol sanna naj xol eb' naj, max xiw kantoj cb' naj b'alam xin, max sb'ej kan eb' naj snaa.
Max yalon q'o qikan xin cyman max eyol q'o sk'atan naj icham me': -- Cha wuxhtaj ¿k'am b'eyxawab' sya'il -- xhi q'o qikan tet naj icham me'.
-- K'amaj, cha wuxhtaj, asan yib'an hinchopti' ya' walan -- xhi naj me'tu' tet q'o qikan.
-- K'am chi tak hak'ul xin, cha wuxhtaj tol ha'ti' hoj kokaeyoj.
Qetxa hun naati'.
K'amxa chon toi -- xhi q'o gikan tet naj icham me'.
Ye xin -- xhinaj, tatol ya' yib'an hachopti' ti chi wantean. Asan wan b'alam ha' hintza'an. Ha' hoj wa' yanilojan, yuuxan hoj wa"xoj.
Xal hun naati' qet xaon.
-- K'amaj cha -- xhi naj me' -- ¿tumi man hinhul xhi' eytoj eb' wan icham eb' snaati' -- xhi naj me' tet q'o qikan.
-- K'amxa chi hul eb', xiwtoj kan eb', tol chon mulnai tinani'
-- ¿Tzet chi qun xin? -- xhi naj me'.
-- Ha' wan sb'ajil solom no'ti' ha' eb' chi kolokb'a ok yinlaj xikin hun naati', tol chi kosey qute chi koma' oktoj yulaj hun naati'.
Ha'ti' chi kolokb'a ok sb'ajil wan noq'ti'.
-- Ye xin cha wikan -- xhi naj me' -- ta k'am chi hul eb' koxhi'.
-- K'am chul eb'. Max ok lokan sb'ajil wan mimej noq' yinlaj hun naatu' xin.
Ha' wan icham b'alam xin chi b'et eb' t'anle ek' snaatu', haxa chi yilon eb' xin wan b'ajtu' wan lokan ok yuu naj txitxtu', ha'tu' chi xiwte sb'aa eb' tet wan bajtu'.
-- Cha wuxhtaj -- xhi wan icham b'alamtu' tet yetb'i -- Max b'et wil ek' konaa ma'iti'an -- xhi naj icham b'alamtu'. Yapni naj b'ey yistil.
Hantaj eb' naj qetb'i max slaawi el kanoj yet max tita' hun tzetaltu' qib'an.
Haxak'al sb'ajil eb' naj qetb'i loklom wakan ok yin konaa. Yuuxan tinani' k'amxa chon toi, ta chon too hunelxa chi kokam paxoj.
Tol ha' q'o qikan ha' max koetneni, tol ha' hun stiltik ib'il ok yuu, ha' chon chi'on eytoj.
¿Tumi maa heyila ey yuk'a hun ib'il yuu q'o gikantu'?
Ha' max ok smul qin, ha' tejan tol ha' max apni kan yul konaatu' hunelne, ha' max xhi'on eytoj eb' naj getb'itu'.
Yuuxan k'amxa chon too xin.
-- Ye xin -- xhi yistil naj icham b'alam. -- Hain kaw chi wa'le wapni b'ey konaatu'an.
Chin lamb'ane wip yetoj hun tiltiktu'an. Chin too oktoj weyan bey sat kotx'attu', chi wilon walan xin tzet chin yutean.
Chin lamb'ane wip yetojan.
-- K'am chaxh toi -- xhi yistil naj tet.
-- K'amaj, chin toi, chin took'al wil konaatu' -- xhi naj.
Max apni naj xin katu' x'aaton naj wey sat tx'at. Haxka q'o qikan txitx kaw ha'yan sna'b'al qo, max yil naj yapni naj b'alam yul snaa hunel xa, max too q' qikan yul kaan xin yetoj sme' hunel xa.
Max apni naj yul kaan max seyon naj tzet chi yute naj hunel xa.
-- Xal tinani' cha wuxh haach eltoj wey sti' yul kaanti'.
Keytu' hoj qute haxka qute hunel, taxak'al k'am chi yab' hatxul. Ha' b'ey eytoj hab'aa yib'an hun icham b'alamti', hain hoj el wawan yuuxan no' xiwtoj hun icham b'alamtu'. Chawila kaw yib'an chach ey apnoj hululoj.
Yet kaw lalanxa sweyi hoj wal e achan hanik'.
Asan ta chin smitxan cha, k'am chach xiwi, qetxa okoj hun naati'. Ila max eltoj eb' maasanil eb' yet huneltu', xal tinani' la hunxane chan hun icham b'alamti'.
Hawila eyman hoj xiwtoj.
Ha' yet hoj hach hintenon eytojtu'an kat wa' yawan kaw miman hoj wute yul hinnugq'ti'an yuuxan no' xiwtoj.
-- Ye xin -- xhi naj me' tet q'o qikan txitx.
Max okk'al aab'al xin ikisk'al hun icham b'alamtu': -- Hawal tinani' hoj hinchi' eytoj hun tiltiktu' -- xhi hun icham b'alamtu'. Chi smajk'al yet chi ok laoneb' óra i huslujeb' ora. -- Tuk'al chin xiwi k'am maj ek' b'ey hinnaati' man to hul ok win. Toj hinweyan.
Max wey aa naj icham b'alam yet chi ok huslujeb' óra majb'il yuu q'o qikan xin hanik' chi wey aaoj.
Max yil q'o qikan xin hanik' chi wey aaoj.
-- Hal tinani' cha wuxh, max wey aa hun icham b'alam; ha' wa'ne hab'aa. ¿K'am mi wal chi yab' hatxul?
-- K'am chi yab' hintxul -- xhi naj me'tu'.
-- Tinani' xin ti max wey aaoj; eyantoj hululoj yib'an, kaw yib'an chach tekanoj yuuxan no' yab' sya'il -- Haxa max ey b'ejontoj sb'aa xin hun icham me'w', ha' yib'an sb'a' icham b'alamtu'. X'ey apnoj tckan hun icham me'tu', max aa yaw icham b'alam xin.
-- ¡Man hachi'toj hinb'a'an! ¡Hajin elan!
Ha' pax q'o gikan xin: -- Eyman chon ey wejtoj, ti max micha yuu naj getb'i.
Ya' yaw naj me':
-- Me-e-e-e-e -- xhi naj me'.
Max xiwtoj naj icham b'alam xin max eltoj hininoj naj yul snaa.
Ha' q'o qikan yetoj naj me' ck'al xa'al chi yute yul snug' eb' naj. Chi yab'en naj icham b'alamtu' tol kaw ek'al eb' naj, hak'al ch'an eb' naj kaawantu' q'o gikantu' yetoj naj me'tu'.
Haxa max apni naj icham b'alam b'ey yistil, max o' aa naj tet yistil.
-- Kaw ian ix hinlaawi elan -- xhi naj tet yistil.
-- ¿Tumixa wab' sya'il? -- xhi yistil naj.
-- Ha' wal hinb'a'ti'an kaw ya'an, ta chawante hinb'a'ti'an -- xhi naj tet yistil.
Max kan q'o qikan b'ey naa xin. X'ok hun q'in b'ey snaa q'o qikan yetoj naj me'.
Max yawten eb' naj naj wakax yetoj naj chee yetoj naj k'ultajil chee. Max yawte naj tol chi ok hun q'in. Max yion eb' naj snaa naj me' yetoj naj txitx, tzub'il tol max eltej naj b'alam yul snaa.
Yujten q'o qikan yetoj sme'.
Asan ch'an eb' naj kaawan ya' yetoj eb' naj mimej noq'tu'. Kaw chi tzala sk'ul eb' naj yet xtan kantoj hun q'ane'ti'.