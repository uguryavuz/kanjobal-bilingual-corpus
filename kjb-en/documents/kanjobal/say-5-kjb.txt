NAJ TXITX YETOJ MAASANIL WAN NOQ'
Max ilchab'ey ey hun ch'een bey chi weyi yuu maasanil wan noq'tu': hun laab'atu' yetoj hun xulem, hun mij yetoj hun k'ultajil chee yetoj hun b'alam yetoj hun pay yetoj hun ooj.
Ha'tu' max ok eb' syamb'aey sb'aaeb' sma'on kam alkal txitxtu' chi yute yaloni.
Ha' paxoj hun alkal txitxtu' xin tz'ajan b'aa sk'ul, max sey pax tzet max yun yel paxoj.
Max ok eb' staynen b'ey ey snaatu' tol hoj sma' kam eb' chi yute yaloni. Maa kam pax yuu eb'.
Max yochele ta eb' sk'ok tin eytoj.
Tz'il wej eltej cha tol chi kam tinani'.
K'amxa chi kohaj eloj, puchk'al chon yetne hun isa alkalti'.
Xal tinani' xin tol kaw chi tani, chi ga' tan kan hunelne.
Tinani' wa'ne wej ok heb'aa chael ta toj heyuu.
Tinani' xin cha hoj eltej sti' xh'eenti' hoj k'ok ok Vinentoj, ila ck'alon.
Nixhtej ye qin kolon ch'an, tzetoj ok qin mimanon tet.
Ha'ti' hoj stoolane eloj tinani', hantaj smul max ya' qin hununon komaasanil.
Yuuxan tinani' tol chi kam kanoj.
Hawil yeltej cha xulem ta chi eltej, cha k'ultajil chee eyman chach too lemna yin.
Haxka haachti' jelan hab'eyi kaj hun alkaltu' chi tz'ajlo hab'eyi yintaj.
Wa'ne wej ok heb'aa.
-- Ye xin -- xhi cb'. Hawil yelol cha laab'a, chi kook wej nilna yin. Awte eltej cha laab'a.
-- Elantej cha. Eyman -- xhi eb' naj konob'ti'.
-- Echmane wej -- xhi naj txitx -- tol chi wi' eltej hinxanab'.
-- Eyman xin -- xhi naj laab'a.
-- Echmane, hoj hinelk'al toj, echmanein titu', hoj hineltoj.
-- Eyman xin -- xhi eb' naj konob'ti'.
-- Elantej -- xhi naj laab'a tet naj txitxtu'
-- Oj hineltoj, echmane -- xhi naj txitx.
-- Eyman xin -- xhi eb' naj konob'.
-- Ye xin, xta'wi naj txitx.
Ti chin eltoj xin, hachi o' hek'ul cha' wej eltoj hun hinxanab'ti' hinq'ana.
Xta'wi eb' naj konob':
-- Cha' wej eltej hun xanab'tu' cha, q'oj wej toj keytu'. ¿Tumi hemam naj ho hex ek' pacha choj yalan xanab' naj?
Ye xin cha alkal, eltej haxanab'tu'.
Max ya'on eltej naj xulem hun xanab'etu', max ya'on toj b'ey hun k'ultajil chee, haxa hun k'ultajil chee haxa max q'ojontoj. Keytu' tol chi sna' eb' xin tol ha' xhanab'tu' chi hawi' aatoj eb' yul hun ch'centu'.
Man yootaj eb' ta ha' pax hun alkaltu' max q'oj kantoj eb'tu'.
-- Elantej cha -- xhi pax hun laab'atu' b'ey yul hun ch'eentu' xin -- eyman chaxh eltej cha.
Haxa max yab'en eb' xin k'am maj chi ta'wi tet eb', max kus aa sk'ul eb' xin.
Max xhejtoj eb' hun laab'atu' yul hun ch'eentu', haxa max awi eltej hun laab'atu':
K'am naj cha, k'am naj.
Q'oj eltej naat cha.
-- K'am naj cha, k'am naj. Tejan x'eltoj naj xin -- xhi naj laab'atu'.
K'am naj keyti' la, tejan ha' naj xq'oj eltojtu'.
-- ¿Tzet xan ma hawila tatol xhanab' najxa q'oj eltu'? -- xhi naj b'alamtu' tet naj k'ultajil cheetu'.
Elantej cha laab'a.
Ye xin.
Max eltej naj laab'a xin.
Haxak'al ok eb' naj sma'le kam sb'aa sya'iloj naj alkal txitx.
Max too naj xin, k'amxa maj chi seyon ek' naj. Naatxa eytoj naj, chi tzcewitej naj:
-- Oj heyaq' toolanc el hemultu' b'a'in e in, hain alkalinti'an.
Che yoche chin hema' kamoj, ti maa hinkam heyuu. Yuuxan echmanc heyet b'eel.