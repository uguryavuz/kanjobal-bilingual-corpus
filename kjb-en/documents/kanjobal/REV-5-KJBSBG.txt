A yet max wilon yin Cham chotan ay yul jun trono tu', ay jun un chulbil, ibil aj yul is watx' k'ab. Tz'ibbil yul jun un tu', c'al yin. Ayoc ukeb is selloal, yuj tu' c'am chi je' xuylaytok.
Ay c'apax jun ángel caw ay is yikbej max wil yin. Caw yip k'anlen axca ti': ¿Mac junok moj nic'ontok juntzan sello tu', cax chi jakon aj tx'an un tu'? ẍi.
Palta tamwal bay satcan, tamwal bay sat tx'otx', tamwal yalan tx'otx', c'am junok mac chi je' xuyon ajok, yuj yilon tzet chi yala'.
Caw wal max in ok' sic'libil, yujtol c'am junok chi je' yuj xuyon aj jun un tu', yuj yilon tzet chi yala'.
Palta ay junok eb icham winak max alon ayin axca ti': Manchak ach ok'i. A nan xol eb yinatil Judá ay jun chi yik Coj, a ton jun yinatil cham rey David, a' max yi yikbej xan a' ok je' yuj nic'ontok ukeb sello tu', cax ok xuyon aj tx'an un tu', ẍi ayin.
Axa nan yul jun trono tu', yetok nan xol canwan eb querubín tu' yetok eb icham winak, a tu' max wil yin Cham chi yik Calnel, tol lecan ocok; txequel tol mak'bil camok, palta iquis. Ukeb yuc'a', ukeb c'apax bak' sat. A ukeb bak' sat tu', a ton Yespíritu Dios yukwanil chekbiltok bay masanil yulyibank'inal.
A Cham chi yik Calnel tu', a max bet chaon ec' jun un tu' yul is watx' k'ab Cham chotan ay yul jun trono tu'.
Max chaon ec' jun un tu', axa yay jajan eb querubín tu' canwanil, yetok eb 24 icham winak tu' satak Cham chi yik Calnel tu'. Ay yarpa eb junjun, c'al junjun is oro sec' eb, nojnak yuj suk'uk'i jab chi tz'a'i. A juntzan suk'uk'i jab tu', a ton yechel is txaj eb yet-xa Dios.
Max bitnej eb tu' jun ac' bit ti':
Ach max aoc eb yin jun conobal c'al yin sacerdoteal yin yak'on serbil eb Dios. Ach max aoc eb yajawilalok yulyibank'inal, ẍi eb yin bit tu'.
Max lajwi tu', max wiloni, xiwil ángel oyan oc yin jun trono tu', yetok eb querubín, c'al eb icham winak tu'. Max wab yoc yul nuk' eb masanil. Xiwil milal, c'al millonal bisil eb.
Caw yip eb yalon axca ti':
Max wab c'apax yoc yul nuk' jantak tzet watx'nebil yuj Dios bay satcan, c'al bay yulyibank'inal, juntzan ay yul tx'otx', c'al yulak a' mar. Masanil watx'nebil yuj Dios bay juntzan lugar ti', max aj yaw masanil, cax max yalon axca ti':
Axa yalon eb querubín tu' canwanil axca ti': Yunokab axca tu', ẍi eb. Axa yay jajnaj eb icham winak tu', cax max yalon ba eb bay Cham.