Jaach Jehová jin Diosal, wilomal ja weocoj, jaxca junoj ilom meꞌ queytuꞌ chi yun jin ja teyneni, tzꞌajan cꞌal tzet ey, ey jin.
Jaꞌ bꞌey ey an yaax cꞌultaj chin ja wakꞌ xewoj, chin ja wiꞌontoj bꞌey jaꞌ jaꞌ meleli xacꞌal sbꞌeyi.
Cha wakꞌon wip junjun cꞌu, chin ja wiꞌon bꞌey yul jun bꞌe caw jichan, jaxca ton tuꞌ jix yun ja walon can yetoj ja camcꞌulal.
Caxcꞌal chin ecꞌ el bꞌey jobꞌelaj kꞌej jolinaj xacꞌal yili, ma yul sbꞌeal camich, man oj jin xiw yu junoj tzetyetal ey smey, yutol ey jaach ecꞌ wetoj. Jaxca junoj ilom meꞌ yetbꞌi oc skꞌojoch yet chi ilwi meꞌ, queytuꞌ chi yun jin ja teyneni.
Cha wakꞌon jin loꞌbꞌe sattaj ebꞌ chi jowi oc win. Cha waon atoj aceite olivo yin jin jolom, catuꞌ cha wakꞌon no jin vaso yetoj tzet chi wuqꞌue, masantaꞌcꞌal chi maleloj.
Jaꞌ ja watxꞌcꞌulal yetoj ja camcꞌulal ey cꞌal ecꞌ wetoj yajbꞌan iquis jin. Jaach Jehová jin Diosal, oj jin caey cꞌal ecꞌ bꞌey snail ja calubꞌal yin tobꞌalkꞌinal.