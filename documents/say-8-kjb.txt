PEDRO RIMARES YETOJ NAJ TXONWOM
Ha' naj Pedro Rimarestu' chotan ey naj yich hun te' te' yapni naj txonwom.
-- ¿Tzet chawun cha Pedro? -- xhi naj txonwom.
-- Ha' hun hinte'ti'an chin taynean.
-- ¿Tzet yuu? -- xhi naj txonwom.
-- Okan tukanoj wetojan hawiloni -- xhi naj Pedro tet naj txonwom.
Max ey chotan naj sk'atan naj Pedro.
Max tit kotlab'oj ch'en tumin, xyilon naj txonwom xin.
-- Txon eloj hun hate'ti' e inan -- xhi naj txonwom.
-- K'am chi wa'an -- xhi naj Pedro Rimares -- tol ha' hun hinte'ti' ha' chin lotzeni -- xhi naj Pedro.
-- Txono -- xhi naj txonwom.
-- Chi wa' kan wijatzti' maasanil e ach stooloj hun hate'ti' -- xhi naj txonwom.
-- Ye xin -- xhi naj Pedro -- Ha maj yeoloj hatumin, hoj ycol kotlab'oj yich te'.
-- Ye xin -- xhi naj txonwom, x'ey chotan naj smaja. Xyechmane naj satk'al k'am ch'en tumin.
¿Tzet xan chin yetne naj Pedro?
-- Toj hinaa hintoj sq'ab' te' -- xhi naj tkonwom.
Max aatoj naj xin sq'ab' te' max yilon naj xin tol yel chi sna' naj man yeloj paxoj.
Sikotene naj sq'ab' te'tu' Xyilontej naj k'am ch'en tumin.
K'am sat tc' te' ha' no' ixkab' la kan okoj sq' ab' te' te'; ha'tu' la kan ok ch'en tumin yuu naj Pedro Rimares.
Max o' aa naj txonwom xeylej naj yich te' te'.
Max kus aa naj.