Al-le ojabꞌ watxꞌ kꞌane tet Jehová. Jaon ẍejabꞌ jon Jehová, kalwej watxꞌ kꞌane tet Naj.
Al-le ojabꞌ watxꞌ kꞌane tet Naj tinaniꞌ, cꞌal yin tobꞌalkꞌinal.
Bꞌitnele ojabꞌ Naj bꞌey chi aol cꞌu, cꞌal bꞌey chi too cꞌu.
Jaꞌ Jehová eecꞌ yibꞌan mimej conobꞌlaj. Eyecꞌ naj yetoj stzejejial yibꞌan satcan.
Cꞌam mactxequel laan yetoj Jehová cu Diosal. Yutol jaꞌ yibꞌan satcan eyecꞌ Naj, yet chi yakꞌon Yaawil yibꞌan masanil,
catuꞌ tꞌanan eytej Naj bꞌey satcan yet chi yilon eytej yul yibꞌankꞌinal tiꞌ.
Jaꞌ Naj chi iꞌon eltej ebꞌ mebꞌa yalan mebꞌail, chi colwa Naj yin ebꞌ cꞌam niꞌoj tzet ey yul skꞌabꞌ,
yet watxꞌ chi ey chotan ebꞌ xol yet animail tol miman yeloc apnoj yul sconobꞌ.
Jal ix ix tol man uneꞌwom ix oj, chi akꞌle stzalacꞌulal ix yu Dios, yutol chi oc ix yin txutxeal, catuꞌ chi akꞌle sna ix bꞌey chi caey ecꞌoj. ¡Al-le ojabꞌ watxꞌ kꞌane tet Jehová!