Jaꞌ yet jix cu iꞌle eltej junelxa yu Jehová, jaꞌton bꞌey ey jon jaxca presowomal bꞌey Jerusalén, jaxca tol weyicheal jix yun kiloni.
Jix lawi tuꞌ, jix kakꞌon wal cu naꞌbꞌal cu tzeewi, catuꞌ jix el kaw yin tzalacꞌulal. Catuꞌ jix yalon ebꞌ txꞌoj conobꞌal jaxca tiꞌ: Jaꞌ Jehová jix akꞌon mimej watxꞌcꞌulal tet ebꞌ, ẍi ebꞌ.
Yel toni, caw miman swatxꞌcꞌulal Jehová jix yakꞌ ey jon, yuxan ey jon oc yin tzalacꞌulal.
Jaach jin Diosal, akꞌ ja watxꞌilal kibꞌan junelxa, jaxca wal chi yun syaaxbꞌi sat txꞌotxꞌ txꞌotxꞌ yu jaꞌ elom jaꞌ bꞌey Négueb.
Jaꞌ ebꞌ chi awon jinat xol okꞌilal chi yun yawon ey yawo, yin xa tzalacꞌulal oj syambꞌa a sat yawo ebꞌ.
Caxcꞌal mi chi okꞌ ebꞌ yet chi yawon ey jinat ebꞌ, jaxa yet oj elol ixim tiriw, bꞌit xacꞌal oj yun ebꞌ yu tzalacꞌulal, yutol mekꞌbꞌilxa oc ixim tiriw yu ebꞌ.