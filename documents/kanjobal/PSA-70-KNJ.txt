Jaach jin Diosal, titan yet chin ja colon eloj. Jaach Jehová, titan yin eymanil yu jin ja colon eloj.
Jaꞌ ebꞌ chi yoche scꞌul chin yakꞌ camoj, qꞌuixwoj ojabꞌ a ebꞌ, catuꞌ somcha ojabꞌ el snaꞌbꞌal ebꞌ. Jaꞌ ebꞌ chi yoche chin cami, meltzo ojabꞌ ebꞌ yintaj yin mimej qꞌuixwilal.
Jaꞌ ebꞌ chin bꞌuchoni, can ojabꞌ ebꞌ yin cꞌamxa snaꞌbꞌal yu qꞌuixwilal.
Jaxa masanil ebꞌ chach camcꞌulneni, tzala ojabꞌ ebꞌ ja win. ¡Caw miman yeloc apnoj Jehová! ẍi ojabꞌ ebꞌ chi ochen ja colwal.
Jal jin jain tiꞌ, caw okꞌbꞌalcꞌule weoc yu cuscꞌulal. Yu jun tuꞌ, chi walon jaxca tiꞌ: Jaach jin Diosal, col jin el yin eymanil. Jaach cꞌaltaꞌ chach oc wetoj, catuꞌ chin ja colon eloj. Cꞌam ojabꞌ chi ecꞌ tiempo ja colwa win jaach Jehová.