Jaach cu Diosal, akꞌ ja watxꞌcꞌulal ey jon. Okꞌ ojabꞌ ja cꞌul kin jon, ẍaꞌ ojabꞌ ja cꞌul jon ja teyneni.
Yet watxꞌ, jaꞌ masanil ebꞌ nacionlaj bꞌey yul yibꞌankꞌinal tiꞌ, oj yotajne el ebꞌ tzet chi yoche ja cꞌul, cꞌal colbꞌanile cha wakꞌa.
Jaach cu Diosal, bꞌitnoj ojabꞌ junjun conobꞌ ey jaach. ¡Masanil ebꞌ conobꞌ, bꞌitnoj ojabꞌ ebꞌ ey jaach xin!
¡El ojabꞌ yaw junjun conobꞌ yin tzalacꞌulal, yutol cha wakꞌ cuenta ebꞌ conobꞌ yin sjichanil! ¡Jaach ton cha wijbꞌa ebꞌ conobꞌ bꞌey yul yibꞌankꞌinal tiꞌ!
¡Jaach jin Diosal, bꞌitnoj ojabꞌ ebꞌ conobꞌlaj ey jaach! ¡Masanil ojabꞌ ebꞌ conobꞌlaj, chi bꞌitni ey jaach!
Jaxa txꞌotxꞌ txꞌotxꞌ, oj yakꞌ sat awo sat txꞌotxꞌ. Oj yakꞌ syaaxilal Dios ey jon.
¡Yakꞌ ojabꞌ syaaxilal Dios ey jon! ¡Ey ojabꞌ yeloc apnoj Dios bꞌey masanil yul yibꞌankꞌinal tiꞌ!