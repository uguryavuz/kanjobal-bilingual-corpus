NAJ TXITX YETOJ NAJ OOJ
Haxka yet q'o gikan txitx yetoj naj ooj.
Apni naj txitx b'ey hun ch'en miman naa ch'een, ha'tu' etax naj ooj yuu naj txitx.
Q'eyanoj naj yin ch'en ch'centu' yapni naj ooj.
-- ¿Tzet chawun cha wuxhtaj? -- xhi naj ooj tet naj txitx.
-- Kaw cha wuxhtaj, cyman, lalan stit satkan qib'an -- xhi naj txitx tet naj ooj.
Okan q'eyanoj ij kan aj, toj wi' hunoj kote' kak yuloj, xhiab' naj txitx tet naj ooj.
-- Ye xin -- xhi naj ooj, yok naj ya'on naj yip yijon aa naj.
Naj ooj suk naj tuk'al sije naj tzet chi yal naj txitx.
Too naj txitx yion te' te' tuk'al chi yal pax. Too naj yokan naj ooj yijon aa k'amk'al chul naj txitx.
-- ¡Kaw cha wuxhtaj! -- xhi naj ooj -- xtib'i eloj yalil hun ch'eenti' wuuan.
K'amk al chul naj txitx.
Yilxa eloj hintojan, titoj hawi' satkan qib'an.
X'eltoj naj ooj xin, x'eltoj hininoj.
Too naj sat ch'een naj ooj.
Max too naj txitx xin, max k'eytoj naj ooj, max too naj seyon naj txitx huncl xa.
X'apni naj b'cy naj txitx, lalan naj txitx slo'oni hun te' pechaj.
—- ¿Tzet chalo? cha wikan?
-- Kewaach cha wuxh -- xhi naj txitx -- Ha' kob'a' hantaj wal sloi kob'a'ti'.
Hinxwi' cltejan, ab'to hasloi hinb'a'ti'an -- xhi naj txitx, haxa hawet mimej hawettu'.
-- Haa, ¿tzet chi qute eltej?
-- Chi kochak eltej yuu ch'een, hinseyon hunoj koch'ecnan.
B'et naj txitx seyon ch'een.
Hul naj xin yetoj hun ch'cen:
-- Ha' hunti' ha' chaokoj yib'an hab'a'tu', hitzintojan -- xhi naj txitx.
-- ¿Tzet yuu? -- xhi naj ooj.
-- Tol naat chi too hiriroj, xhi pax naj txitx.
Yapni naj txitx yich hun te'.
-- Ak xin, hoj wilan b'ey chi toi.
Xyakoj naj hun ch'cen yib'an sb'a'.
Yaa, yaw naj ooj yuu sya'il sb'a', kam el naj yuu sb'a'.
Too naj txitx, yapni naj txitx bey hun ha' k'oa', yilon eytoj naj yechel ix kotxitx yul ha' ha'tu'.
Naj txitx xin peena naj ek'al ok naj yetne naj ooj.
Naj kewa ooj tz'ajank'al pax naj, k'am chi sna' naj tatol chi ctax naj yuu naj txitx.
Yapni pax naj ooj b'ey naj txitx b'ey ha' koa'.
Yil naj txitx chi apni naj ooj yok naj txitx yuk'en aatcj ha' k'oa'.
Yapni naj ooj:
-- ¿Tzet chawun cha wuxh? -- xhi pax naj ooj.
Ta'wi naj txitx:
-- Kaw cha wuxh, xhi pax naj txitx. Eywal hun lo'b'e.
-- ¿Tzet lob cal?
—-Il to ab'i la -- xhi naj txitx tet naj ooj.
Yeytoj t'anan naj ooj yib'an ha' ha'.
-- Tita'a, ¿tzet yetal? -- xhi naj ooj.
-- Késo eytoj yul ha'ti' -- xhi naj txitx tet naj ooj.
Ta chi laawi aatej hun ha'ti' chi gi' késoti'.
Uk' hachti', Mimanach hoj laaoj aatej hun ha'ti' hawuu.
-- Ye xin cha wuxh -- xhi naj ooj, yok naj yuk'cn ha' ha'.
-- Toj hin paxhalan -- xhi naj txitx, xtoo naj xin.
Max uk' ha' ha' naj ooj, haxa xtoi naj txitx.
Naj ooj xin tit sya'il sk'ul naj ooj, ok ck'ul yin naj ooj.
K'amk'al chi laawi ha' ha', sb'ejon kan naj ooj ha' ha'tu', xtoo naj.