NO' CHAP YETOJ NO' PEJEY
-- ¿B'ey chaxh too ok hatxon te' chem te', cha wuxhtaj chap? -- xhi naj pejey.
Tol chin too hintxon b'ey hun konob'an, hun konob' kaw miman sti'.
¿Hawootaj mi b'ey chi kan hun konob' miman sti'tu'?
Aa, man wootajan. ¿Man mi ha' hincha walin paxan xin?
¿Tzet yuuxan ha' chach wal paxan?
Tol yuu chaq'anle e inan xin b'ey chi too ok hintxon te' hinchem te'ti'an.
Haton b'ey hun konob' miman sti'tu' xin cha wuxhtaj pejey.
-- ¿Tzet yuuxan miman sti' hun konob'tu'? -- xhi naj pejeytu'.
Man tzetoj yuuxan miman sti' hun konob'tu', tol k'uxan chi laawi kan eytoj wan hinchem te'ti' yul sti'an.
¡Aja! Hain chawal e inan xin hainti' miman hinti'an cha wuxhtaj.
Hawa' miman kulal.
Max hiney k'cy hawuuan, tol tam an hasqe' aa pajtzen hab'aa.
Tinani' xin hain miman hinti'an i haachti' xin, man tzetoj yuuxan chi wal chem te'an.
¿Tumi ey chem te' chatxon xin, ha' yuu wan haq'ab' tuxak'al wejan oktu'?
Yuuxan chi walan, tinani' xin chi qa' miman k'ulal.
Chawa' miman k'ulal, chi wa' pax miman k'ulalan.
Max hiney k'ey hawuuan.
Tuk'al chi walan k'am chem te' chawij ck'oj, asan tol ha' yuu haq'ab' wejan ok yin hapalantu', yuuxan chi wal chem te'alan.
Tinani' xin kob'cj qalon kan hun g'ancti'.
K'amxa b'a'in chi gala tol quxhtaj kob'aa -- xhi naj pejeytu', tatol hawootaj xin tol ha'tu' hinan.
¿Tzet yuuxan chawal tol txonomin chem te'an xin?
Tuk'al chin maxli e achan.
Manchaj tak el hak'ul, tinani' quxhtaj kob'aa, chi ga' kan miman k'ulal.