PEDRO YETOJ NO' CHEE CHI EK' SATKAN
Ey hun no' kamom chee ok spixan yuu Rimarestu', haxak'al s'umal no' hotxan kan eyoj.
Ey oktoj no' mij yul s'umal no' cheetu' smajchen ey xin tz'ison eyoj katu' xhaali ok yin, yok spixan no' kamnaj cheetu' yuu.
Ey kan oktoj no' mijtu' yul s'umal no' kamnaj cheetu'. Chi ek' satkan yetoj no' cheetu', haxka ta awyon ye yuu.
Yilontej sb'aa yctoj hun txonwomtu', miman stumin hun txonwomtu' yetoj yijatz.
Tew ok hun txonwomtu' yin hun xheetu' xin.
Sa'al ch'an hun hacheeti' cha Pedro.
-- ¿Tzet xan k'am chatxonel e inan? -- xhi hun txonwomtu' tet Pedrotu'.
Tumi hoj teecha stool hinchec, hawuu miman stool.
Ta chawoche a' hatumin maasanil yetoj haq'ap maasaniltu', chi wa' kantoj e ach hun cheeti'.
-- ¿Asan tzet chi yun gaa pax satkan? -- xhi pax txonwomtu'.
-- Kotx'ox hawila keyti' -- xhi hun kaxkati'.
-- Tol hoj hatek ok hawajan yin sk'ulti' katu' chamitxontej snee b'ey solom haxik'ti' -- xhi Rimaristu' tet tronwomtu'.
-- Ye xin -- xhi tkonwom.
Max laawi xin, max too kan Pedrotu' yetoj stumin yetoj ijatz.
Chi tzala tkonwom xin.
-- Ti eyxa hinawyon tol hoj hinek' satkan -- xhi txonwomtu'.
Xlaawi xin, max too hururoj satkantu' kaw naat xyaa eytoj. Max tit yul sk'ul xin kawxa sb'ey hun hincheeti':
-- Wa'le haxka max yal Pedro e inan. Hinto' sneeti', yuuxanoj slak s'beyi -- xhi txonwom.
Haxka txonwom xin yelk'al sk'ul ip, max yun sikon snee hun cheetu'. Max eltej tuknaj snee cheetu' yuu txonwomtu' xin.
Max tit huyuyoj satkantu' xin. Max kam xin.
Max kam txonwomtu' yetoj hun awyontu'. Max eltej hururoj no' mij, xlaawi eltej no' xin.
Keytu' max yun stit kan huyujoj satkantu'. Max b'ej chi aatoj txonwomtu' yey key sat tx'otx'tu'.
Keytu' yun stan kan hunxa smaxil q'ane yet naj Pedro Rimaristu'.