Jaꞌ yipomal xeꞌ sconobꞌ Dios, jatuꞌ ey bꞌey txꞌotxꞌ tzalan bꞌey chi oc eyilal.
Yel xacꞌal chi camcꞌulnele conobꞌ Sión yu Jehová yintaj wanxa sconobꞌ ebꞌ yicꞌaal Jacob.
Manxa jantajoj swatxꞌil yili sconobꞌ Dios, Jantajxa swatxꞌil yoc kꞌane chi al-le yin.
Jaꞌ Jehová chi alon jaxca tiꞌ: Jaꞌjun ebꞌ a Egipto, cꞌal ebꞌ a Babilonia xol ebꞌ conobꞌ chi oc yin eyilal ey jin. Jaxca wal ebꞌ alinaj bꞌey Sión queytuꞌ oj yun ebꞌ Filisteo, ebꞌ a Tiro, cꞌal ebꞌ a Etiopía, ẍi Dios.
Jaꞌ yin conobꞌ Sión oj al-le yin jaxca tiꞌ: Jaꞌ jun tiꞌ, yetoj junxa tuꞌ, jix ali ebꞌ bꞌey Sión. Jaꞌ Naj Tol Jaxa Cꞌal Ocoj, oj cam swaꞌnen oc sconobꞌ tiꞌ, ẍi.
Jaꞌ yet oj tzꞌibꞌele ey sbꞌi ebꞌ ánima yul junjun conobꞌ yul an juun yu Jehová, oj stzꞌibꞌe ey jaxca tiꞌ: Jaꞌ bꞌey Sión jix ali jun tiꞌ, ẍi.
Jaꞌ ebꞌ caan bꞌey Sión oj bꞌitnoj ebꞌ, oj a tꞌujna ebꞌ yu tzalacꞌulal, oj yalon ebꞌ jaxca tiꞌ: Jaꞌ bꞌey Sión chi tit masanil swatxꞌcꞌulal Dios kibꞌan, ẍi ebꞌ.