Jaꞌton sbꞌi yicꞌaal ebꞌ titnaj bꞌey Judá tiꞌ, jaꞌton ebꞌ jix iꞌletoj jaxca presowomal bꞌey Babilonia yu naj rey Nabucodonosor. Jaꞌ yet jix lawi stiempoal yeecꞌ ebꞌ yin yakꞌomaloj servil tituꞌ, jix meltzotoj ebꞌ bꞌey Jerusalén, cꞌal wanxa conobꞌ yul yet Judá. Junjun cꞌal jix apni oc bꞌey sconobꞌal, jaꞌ ebꞌ ijbꞌanen oc ebꞌ, jaꞌton ebꞌ tiꞌ: Naj Zorobabel, Josué, Nehemías, Seraías, Reelaías, Mardoqueo, Bilsán, Mispar, Bigbai, Rehúm cꞌal Baaná.
Jaꞌ xol ebꞌ yicꞌaal naj Parós, ey 2,172 ebꞌ.
Ebꞌ yet Sefatías, ey 372 ebꞌ.
Ebꞌ yet Árah, ey 775 ebꞌ.
Ebꞌ yet Pahat-moab, chi yal yeloc apnoj, ebꞌ yet Josué cꞌal Joab, ey 2,812 ebꞌ.
Ebꞌ yet Elam, ey 1,254 ebꞌ.
Ebꞌ yet Zatú, ey 945 ebꞌ.
Ebꞌ yet Zacai, ey 760 ebꞌ.
Ebꞌ yet Binuy, ey 642 ebꞌ.
Ebꞌ yet Bebai, ey 623 ebꞌ.
Ebꞌ yet Azgad, ey 1,222 ebꞌ.
Ebꞌ yet Adonicam, ey 666 ebꞌ.
Ebꞌ yet Bigvai, ey 2,056 ebꞌ.
Ebꞌ yet Adín, ey 454 ebꞌ.
Ebꞌ yet Ater ma Ezequías, ey 98 ebꞌ.
Ebꞌ yet Besai, ey 323 ebꞌ.
Ebꞌ yet Jorá, ey 112 ebꞌ.
Ebꞌ yet Hasum, ey 223 ebꞌ.
Ebꞌ yet Guibar ey 95 ebꞌ.
Ebꞌ a Belén, ey 123 ebꞌ.
Ebꞌ a Netofá, ey 56 ebꞌ.
Ebꞌ a Anatot, ey 128 ebꞌ.
Ebꞌ a Azmávet, ey 42 ebꞌ.
Ebꞌ a Quiriat-jearim, Quefirá cꞌal yet Beerot, ey 743 ebꞌ.
Ebꞌ a Ramá cꞌal ebꞌ a Guibeá, ey 621 ebꞌ.
Ebꞌ a Micmás, ey 122 ebꞌ.
Ebꞌ a Betel cꞌal ebꞌ a Ai, ey 223 ebꞌ.
Ebꞌ a Nebo, ey 52 ebꞌ.
Ebꞌ a Magbís, ey 156 ebꞌ.
Junxa tujan ebꞌ yet Elam, ey 1,254 ebꞌ.
Ebꞌ a Harim, ey 320 ebꞌ.
Ebꞌ a Lod, Hadid cꞌal Onó, ey 725 ebꞌ.
Ebꞌ a Jericó, ey 345 ebꞌ.
Ebꞌ a Senaá, ey 3,630 ebꞌ.
Ebꞌ yakꞌomal xaambꞌal ebꞌ yicꞌaal Jedaías, jaꞌton ebꞌ tuꞌ yicꞌaal Josué, ey 973 ebꞌ.
Ebꞌ yicꞌaal Imer, ey 1,052 ebꞌ.
Ebꞌ yet Pashur, ey 1,247 ebꞌ.
Ebꞌ yet Harim, ey 1,017 ebꞌ.
Ebꞌ Levita yicꞌaal Josué, cꞌal ebꞌ yet Cadmiel, jaꞌ ebꞌ tuꞌ yicꞌaal cꞌal pax Hodavías ebꞌ, ey 74 ebꞌ.
Ebꞌ yicꞌaal Asaf chi bꞌitni, ey 128 ebꞌ yin masanil.
Ebꞌ teynem puerta jaꞌton ebꞌ yicꞌaal Salum, ebꞌ yet Ater, ebꞌ yet Talmón, ebꞌ yet Acub, ebꞌ yet Hatitá cꞌal ebꞌ yet Sobai, ey 139 ebꞌ yin masanil.
Jaꞌ ebꞌ chi akꞌwi servil bꞌey templo, jaꞌton ebꞌ yicꞌaal Sihá, ebꞌ yet Hasufá, ebꞌ yet Tabaot.
Ebꞌ yet Querós, ebꞌ yet Siahá, ebꞌ yet Padón.
Ebꞌ yet Lebaná, ebꞌ yet Hagabá, ebꞌ yet Acub.
Ebꞌ yet Hagab, ebꞌ yet Salmai, ebꞌ yet Hanán.
Ebꞌ yet Guidel, ebꞌ yet Gáhar, ebꞌ yet Reaías.
Ebꞌ yet Resín, ebꞌ yet Necodá, ebꞌ yet Gazam.
Ebꞌ yet Uzá, ebꞌ yet Paséah, ebꞌ yet Besai.
Ebꞌ yet Asná, ebꞌ yet Meunim, ebꞌ yet Nefusim.
Ebꞌ yet Bacbuc, ebꞌ yet Hacufá, ebꞌ yet Harhur.
Ebꞌ yet Baslut, ebꞌ yet Mehidá, ebꞌ yet Harsá.
Ebꞌ yet Barcós, ebꞌ yet Sísara, ebꞌ yet Temá.
Ebꞌ yet Nesíah cꞌal yetoj ebꞌ yet Hatifá.
Jaꞌ mac ey yicꞌaal ebꞌ jix akꞌon servil naj Salomón, jaꞌton ebꞌ yicꞌaal Sotai, ebꞌ yet Soféret, ebꞌ yet Perudá.
Ebꞌ yet Jaalá, ebꞌ yet Darcón, ebꞌ yet Guidel.
Ebꞌ yet Sefatías, ebꞌ yet Hatil, ebꞌ yet Poquéret-hasebaím, yetoj cꞌal ebꞌ yet Amón.
Jaꞌ masanil ebꞌ chi akꞌwi servil bꞌey templo, cꞌal yetoj ebꞌ yicꞌaal ebꞌ yakꞌomal servil Salomón, ey 392 ebꞌ yin masanil.
Ey 652 ebꞌ yicꞌaal Delaías, Tobías cꞌal Necodá. Jix tit ebꞌ bꞌey Tel-mélah, Tel-harsá, Querub, Adón cꞌal Imer. Jaꞌ ebꞌ tuꞌ, ma skeꞌ xꞌoxon el sbꞌa ebꞌ ta tol yicꞌaal Israel ebꞌ, ma tucꞌal yican to sbꞌa ebꞌ.
Jaꞌ xol ebꞌ yicꞌaal Hobaías, Cos cꞌal Barzilai jix yal ebꞌ tol yakꞌomal xaambꞌal ebꞌ yaloni, asan xin, ma ilcha junoj juun bꞌey tzꞌibꞌebꞌilcanoj ta tol yican to sbꞌa ebꞌ yetoj ebꞌ yakꞌomal xaambꞌal tuꞌ. Yuxan ma chaꞌle oc ebꞌ yin yopiso yin yakꞌomaloj xaambꞌal. (Jaꞌ jun chi al-le Barzilai tuꞌ, jix nupi yetoj ix scutzꞌin jun naj a Galaad chi yij Barzilai, yuxan jaꞌ sbꞌi sniꞌ tuꞌ jix oc can yin naj.)
Jix yalon naj gobernador tol cꞌam chi sloꞌ wan loꞌbꞌe ebꞌ tol yet Dios yeocoj, masantaꞌcꞌal oj yal junoj naj yakꞌomal xaambꞌal tzet oj yun yeloc apnoj yet chi yilon yin chꞌen Urim cꞌal chꞌen Tumim.
Ey 42,360 ebꞌ ánima tuꞌ yin masanil,
cꞌam chi oc ebꞌ naj yakꞌomal servil cꞌal ebꞌ ix yakꞌomal servil yin stzꞌajiloj. Jaꞌ ebꞌ tuꞌ ey 7,337 ebꞌ yin masanil, ey cꞌal pax 200 ebꞌ winaj cꞌal ebꞌ ix ix chi bꞌitni.
Ey cꞌal pax 736 noꞌ caballo cꞌal 245 noꞌ mula.
Ey cꞌal pax 435 noꞌ camello, cꞌal 6,720 noꞌ bꞌuru.
Ey ebꞌ yaaw yeoc xol ebꞌ yican. Jaꞌ yet jix apni oc ebꞌ bꞌey stemplo Jehová bꞌey Jerusalén, jix yakꞌ saꞌbꞌeal ebꞌ yu scaꞌ waꞌnele a templo tuꞌ, bꞌey ey cꞌaltaꞌ yet peyxa.
Jix yakꞌon scolwal ebꞌ yu scaꞌ waꞌnele a templo, jatacꞌalaꞌ jantaj tzetyetal ey yul skꞌabꞌ ebꞌ. Ey 1,030 libra chꞌen oro jix yakꞌ ebꞌ, ey cꞌal pax 5,740 libra chꞌen plata yetoj 100 an jojan pichile yet ebꞌ yakꞌomal xaambꞌal.
Jaꞌ ebꞌ yakꞌomal xaambꞌal, ebꞌ Levita, yetoj cꞌal wanxa ebꞌ conobꞌ, chi yal yeloc apnoj ebꞌ chi bꞌitni, ebꞌ chi teynen puerta, cꞌal ebꞌ chi akꞌwi servil bꞌey templo jix can caan junjun ebꞌ bꞌey sconobꞌ.