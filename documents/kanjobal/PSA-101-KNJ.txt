Jaach jin Diosal, chin bꞌitni yu ja camcꞌulal cꞌal yu ja watxꞌilal. Chi woche chin bꞌitne ja bꞌi yin tzalacꞌulal.
Chi yoche jin cꞌul chin bꞌeybꞌalne sjichanil. ¿Bꞌakꞌin oj jaach jul jin cꞌatan? Chi yoche jin cꞌul cꞌam niꞌoj spenail oj al-le yin jin bꞌeybꞌal, tam wal bꞌey jin na.
Cꞌam bꞌakꞌin oj waoc jin sat yin pena naꞌbꞌale. Cꞌam chi woche chin bꞌeybꞌalne sbꞌeybꞌal ebꞌ chach intajne can eloj. Cꞌam bꞌakꞌin tol junne oj jin ecꞌ yetoj ebꞌ.
Naat tacꞌal oj wiꞌ can el spenail yin jin naꞌbꞌal, cꞌam chi yal jin cꞌul chin bꞌeybꞌalne spenail.
Oj jin tenchane ebꞌ chi yal skꞌumal yet animail yin ewantajil. Man oj wakꞌ techa ebꞌ chi smimanbꞌane sbꞌa.
Oj wil mactxequel ebꞌ jijem chi yute sbꞌa ey jaach, jaꞌton ebꞌ tuꞌ oj waoc yin yopiso wetoj. Asanne ebꞌ watxꞌ sbꞌeybꞌal oj oc jin chejabꞌoj.
Ma skeꞌ yoc ebꞌ etnem ánima bꞌey jin na, ma skeꞌ yoc junoj ebꞌ naꞌom a kꞌane jin sattaj.
Junjun cꞌal cꞌu oj wakꞌ qꞌueyle el ebꞌ penawom caan sat txꞌotxꞌ txꞌotxꞌ tiꞌ, oj wakꞌ lawoj el masanil ebꞌ chi unen spenail yul ja conobꞌ tiꞌ.