Jix yalon naj Bildad a Súa, jaxca tiꞌ:
Jaꞌ Dios ey yipalil, smoo chi cu xiw tet; jaꞌ chi akꞌon watxꞌcꞌulal snan xol ebꞌ ey bꞌey satcan.
Yutol cꞌamxa chi alcha jantaj sbꞌisil ebꞌ yángel Dios ey bꞌey satcan tuꞌ, jaꞌ stzejejial chi tzejtanen masanil ebꞌ.
¿Tumi ey junoj ánima tol cꞌam spenail sattaj Dios? ¿Tumi ey junoj mactxequel yel xacꞌal watxꞌ chi yute sbꞌeybꞌal?
Jaꞌ stzejejial yajan xꞌaaw cꞌal skopopial weycan, man watxꞌoj yili yul sat Dios,
jajxa tam wal jon jaon ánima jon tiꞌ, tol laan jon chꞌan jaxca noꞌ yaax jaꞌ, ẍi naj Bildad.