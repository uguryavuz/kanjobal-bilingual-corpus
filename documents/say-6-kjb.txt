NO' B'ALAM YETOJ NO' PAY
Ha' hun icham b'alamtu' yetoj hun ixnam pay.
Ey hun yune' hun ixnam paytu' xin, max yion el sb'i icham b'alamtu' xin. Ha' x'ok skumale hun ixnam paytu'.
Ha' hun icham b'alamtu' ha' max yion el sb'i hun yalixh paytu', skumpare sb'aa yet hun ixnam paytu' xin.
Max yalon hun icham b'alamtu' xin tol chi too sey hunoj slo'b'e. Max hul b'ey snaa hun ixnam paytu'.
Nanik' kumpare.
¿Tzet cha sey ek'ooj?
-- ¿Tzet chul hawune? -- xhi hun paytu' tet hun b'alamtu'.
-- Kumale, tol ey chi hul wune tol chin toi sey hunoj hinlo'b'e -- xhi hun icham b'alamtu'.
-- Ah -- xhi hun ixnam paytu' xin
-- Haxka hinxaan unin tol chi too naj wetoj tol chi Key naj -- xhi naj icham b'alamtu'.
-- Tejan k'am chi too naj xaan uninaltu', yalixh to naj, ta ey chi yion naj -- xhi hun ixnam paytu' -- K'am chi too naj, kumpare -- xhi hun ixnam paytu'.
Max ta'wi naj yalixh pay xin:
K'amaj, chikay, tol chin toj.
-- Yel chi yal naj hinxaan mamtu', tol hink'ey paxoj hinkuy hinb'aa b'eki -- xhi naj paytu'.
-- Ta chaxh too xin, haachk'al naat tak'al haach toi -- xhi ix ixnam paytu'.
-- Toj hin, toj hin, toon xin -- Xtoo eb' xin.
Max b'eytoj eb' xin, xb'eytoj eb'.
Nanik' xin chon toi yata to b'ey hun ha'.
-- Ha' tatu' apnoj -- xhi naj icham b'alamtu' tet hun yalixh paytu', b'ey xhaan uninaltu'.
-- ¿Hanik' wal hoj hon apnoj? -- xhi hun yalixh paytu'.
-- Kawilxa xin, tz'ajan haxhk'al haxh k'ey ta kantoj -- xhi hun icham b'alamtu'.
-- Ye xin -- xhi hun yalixh paytu', xtoo eb'.
Xlaawi xin, x'apni cb' b'ey hun ha'tu'.
-- Haton titi' xin la ha'ti' hoj hon low titi' -- xhi hun icham b'alamtu' tet hun yalixh paytu'.
-- Ye xin -- xhi hun yalixh paytu'. Max xlaawi xin.
-- Ha'ti' hoj kooktoj, chi wi' aatej ye hinnawax -- xhi pax hun icham b'alamtu'.
-- Ye xin -- xhi hun yalixh paytu', t'anan ok yin hun xhaan mamtu' xin.
Max yion aatej ye snawax, ha' pax yisk aj hun icham b'alamtu'. Ha' max chi yal snawax xin, max yaatej ye hun nawaxtu'.
-- Xyaatej ch'en nawaxti', tinani' xin hoj hach hatayne tol chin weyi -- xhi hun icham b'alamtu'.
-- Hach hoj hawil sul eb', weyoj hin, hatenele weyan hanik' hul eb' -- xhi hun icham b'alamtu'.
-- Ye xin -- xhi hun yalixh paytu'.
Ye xin xaan mam.
Max laawi xin, max yalon hun icham b'alamtu':
-- Manchaj el hawaw, tuk'al chapultoj hink'ulti' yetoj ul eb'tu'. Hain k'ulti' chapultoj, ta k'amaj, hoj xiw paxtoj eb' -- xhi pax hun icham b'alamtu' tet hun yalixh paytu'.
Manchaj haten el hinweyan yet chi hul wan komon k'am yuk'a, asan hun kaw miman yuk'a ta ha' hoj uloj, kat hatenon el hinweyan xin.
-- Ye xin -- xhi hun yalixh pay.
Max apni hun miman yuk'a xin, max ten el sweyan naj icham b'alam.
Max pul-letoj sk'ul naj icham b'alam, max x'oxon ok naj yuu sq'ab' xin. Max too naj icham yin hun miman yuk'a xin, xb'ct naj syachontej.
Max laawi xin, max michai.
Tinani' xin cha xaan, lowoj hon.
-- Chi kochi' kochib'e -- xhi naj b'alam.
-- Ye xin -- xhi naj yalixh pay.
Max xlow eb' naj xin, xlow eb' naj.
-- Tinani' xin hoj qi' hantaj wan ek'b'anti'. Ta chi noo kok ul hoj kotoj qitoj yet ix hatxutx. Chi xhi' pax ix xhib'c kaj chi yun kochi'on getti', chi qi'toj tet ix hatxutx -- xhi naj b'alam Max tit eb' xin.
Xlaawi, max hul cb' b'ey ix pay xin max hul eb' xin.
Max a'le tet ix ixnam. 
Nani' xin, t'ey halo'b'e la.
Ila chi walan max hul helo'b'e komitxon on.
-- Chi' hachib'c kumale -- xhi icham b'alam tet ix ixnam pay. 
-- Ye xin -- xhiix pay, max low ix. Max xhi'on xhib'c ix. Xlaawi xin. 
-- Max noo hink'ul -- xhi ix.
-- Ye xin ta xnoo hak 'ul -- xhi naj icham b'alam -- Hin toj paxoj, xa xwil, hunelxa hintooti' -- xhi naj b'alam tet ix ixnam pay -- Oj hintoj -- xhi naj b'alam.
Xtoo naj xin.
Max too naj b'alam xin, max kan naj yalixh pay yetoj xutxtu'.
Yet max laawi el xhib'e ix paytu', max yalon ix paytu' tet naj yuné'tu': 
Cha wune', max laawi kochib'eti'.
-- Ah, xlaawi chib'etu' -- xhi naj.
-- Hainxa chin too wi' hunojxa kochib'etwan hainti'an chikay -- xhi naj yalixh paytu'.
Le'tiach, cha wune ¿tumi puchach hun xin?
Yalixh ch'anach.
-- ¿Tumi manoj hach kam yuu eb'? -- xhi ix ixnam paytu'.
-- K'amaj chikay, wootaj xaan, x'ox naj hinxaan mam wilan -- xhi naj yalixh paytu'. 
Toj hinan.
Xtoo naj xin, chi tak sk'ul ix ixnam pay.
Xtoo naj, yapni naj b'ey ha' ha'tu' xin, b'ey tab'etyi' xhib'etu' yetoj xhaan mamtu'. Ha'tu' apni hunel xa.
Key tati' yute naj hinxaan mamtu'an.
-- ¿Tzet man sge' wuuan? -- xhi naj yalixh pay.
-- Keyti' chi yun yaatej ye ch'en nawaxti' -- xhi naj yalixhtu'.
Yion aatej naj ye snawax.
Ha' tinani' haxka yute naj hinxaan maman.
Mantu' ha'oj hinmitx wan koqtu'an, hawal hunoj kaw miman yuk'atu' chin mitxan. Haxka hun hinchi' yctoj naj hinxaan maman, keytu' hunoj wet mitxan.
Ti ey hinnawaxan, weyoj hinhunoj txolan. Max ey naj wey xin.
Xlaawi xin, max el swevan naj valixh paytu'. Max smajon naj xin, max apni xin hun miman yuk at'.
Max likwo naj yin xin, chim sna' naj keytu' vip naj kaj yip naj xaan mamtu'. Max too ok lokan naj yin snuq' hun miman yuk'a tu' xin. Tuk'al max kan Vunan yisk'a naj yin s'umal hun miman yuk'a tu'.
Max too naj xin Cunan ok naj yin snuq' hun miman yuk'a. Naat max too naj max el kan t'cbna naj pakan yekan aa naj. Nisan kan eltej ye naj. 
K'amk'al chi hul naj b'ey xutx tu', max yalon ix txutxe pay:
¿Tzet chi yun naj wune'?
¿K'amk'al chi hul naj?
B'ey ta tzet yion naj.
Tejanoj hintoj wil najan.
Max too ix ixnam pay xin, max apni ix b'ey sti' hun ha'tu' xin.
Max seyon yil ix b'ey ey yune'tu', k'am chi chax yune' ix yuu xin.
Lalanxa yo' ix, max chax sb'ob'en b'ey max ek'toj hininoj hun miman yuk atu'.
-- Ha'ti' max ek'toj cb' keyti' la -- xhi ix ixnam paytu'.
Max took'al tz'ajan ix yintaj sb'ob'en eb'tu'.
Max apni ix bey ey kan eyoj hun yune'tu' pakan kanoj.
Max yilontoj ix xin, max yil ix xin tol txekel eltej ye, max awitoj ix tet.
-- Cha wune' -- xhi ix tet. 
¿Tzet chatzee?
Tuk al nisan eltej hawe -- xhi ix yet k'am to chi apni ix kaw sk'atan.
Haxa max apni sk'atan xin:
-- Ptej haq'ab' tol ha' haach chahul wi', tuk'al chatzee yin hinsat. 
Max ya'on ey sq'ab' ix yin xin. Chi sna' ix tol ikis. Haxa max ya'on ey skab' ix. Xyilontej ix xin, xyilontej ix tol kamnajxa naj yalixh. Max o' aa ix xin.