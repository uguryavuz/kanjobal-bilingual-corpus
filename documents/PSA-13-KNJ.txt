¿Jaach Jehová jin Diosal, bꞌakꞌin oj jin ja naꞌtej? Tumi oj jin tojcan qꞌueycꞌulal ja wu. ¿Bꞌakꞌin oj ja txꞌox ja bꞌa ey jin an?
¿Jantaj to wal sbꞌisil cꞌu oj wetne jin cꞌul xol cuscꞌulal tiꞌ? ¿Jantaj to wal sbꞌisil cꞌu ey jin tocꞌal oc yul skꞌabꞌ ebꞌ jin cajat?
Jaach Jehová jin Diosal, ocan tꞌanan win, takꞌwan ey jin, akꞌ ja watxꞌcꞌulal win yet watxꞌ cꞌam chin pet cami.
Yal tala ebꞌ naj chi jowi oc win jaxca tiꞌ: Tuxa jix eyqꞌuey ku, ẍi tala ebꞌ. Yutol cꞌam chi yal jin cꞌul chi tzala scꞌul ebꞌ.
Jaꞌ ja camcꞌulal eyoc yipoj jin cꞌul, yuxan chi tzala jin cꞌul yu ja colwal.
Jaach Jehová jin Diosal, oj jin bꞌitnoj ey jaach yu ja watxꞌcꞌulal cha wakꞌ ey jin.